---
author: Sat Naing
pubDatetime: 2023-11-05T23:45:00+03:30
title: کراس فیت
postSlug: crossfit
featured: true
tags:
  - misc
description: "my CrossFit journey"
---

از چند روز پیش که امتحان‌ها تموم شدن برنامه چیدم یه روز برم باشگاه و دوباره شروع کنم. یک سال و نیم پیش برای تقریبا دو ماه کراس‌فیت می‌رفتم، همراه یکی از دوستام ولی از اونجاییکه هر دفعه برای مدت طولانی اینور و اونور می‌رم، وسطش وقفه افتاد و بعدش هم تنبلی و دیگه ادامه پیدا نکرد. بچگی‌هام یه تابستون ژیمناستیک و تقریبا یک سال تکواندو هم می‌رفتم. بدنسازی هم کم و بیش یک ماه و دو ماه چندباری شده که برم. هیچوقت از بدنسازی خوشم نمی‌اومد، یه حس متراکم و خسته و گرفته‌ای بهم می‌ده. انگار ده تا تیشرت رو همدیگه پوشیده‌ام. البته که از هیچی بهتره و برای منی که تو حالت عادی تقریبا هیچ حرکتی ندارم غنیمته. اما کراس‌فیت فرق داره.

## تجربه قبلی

پاییز قبل نه، قبلی‌اش برای تقریبا دو ماه می‌رفتم. اولین جلسه پدرم دراومد. شب‌اش یه سری ماهیچه‌هایی گرفته بودن که اصلا نمی‌دونستم وجود دارن. مخصوصا کمرم، وسطش. پشت دنده‌ها تقریبا و چپ و راست ستون فقرات. البته که مثل همیشه خستگی لذت‌بخشی بود ولی خوب‌شدن گرفتگی‌ها خیلی طول کشید. خیلی هم به این فکر کردم که دیگه نرم و واسه‌ام زیاده و شاید بهتره برم بدوئم. ولی بهرحال قبول کردم که تحمل کن. چون خیلی از وقت‌ها فشار ورزش روانیه تا جسمی. جلسه بعد هم رفتم و تا شیش یا هفت هفته ادامه پیدا کرد. اول جلسه تقریبا یک ربع دوییدن، بعد گرم کردن و بعد حرکات اصلی که خیلی سخت و به معنی واقعی کلمه جان‌فرسا بودن. معمولا اینجوریه که روی تایمر وقت مشخص می‌شه -مثلا پنج دقیقه- و تو اون مدت لازمه هرچند تکراری که ممکنه رو انجام بدیم. قسمت زیادی از آخر جلسه هم سردکردن بود. از اونجاییکه یه آشنا تو جمع داشتم مشکلی از این لحاظ نبود. بقیه هم خوب بودن در کل. ساعت ۵ می‌رفتم و تقریبا دو ساعت طول می‌کشید.

## این دفعه

همون جای قبلی، چون تو شهر فقط همین باشگاهه که کراس‌فیت کار می‌کنن. راهش یکم دوره. می‌تونم برم ایستگاه، هشت هزار تومن بدم و سر کوچه باشگاه پیاده شم، یا با دوچرخه برم که یه ربع طول می‌کشه، یا اینکه پیاده برم و چهل دقیقه‌ای تو راه باشم. تابستون هم هست و این بار شدیدا گرمه. این هفته گرم‌ترین هفته کل تاریخ کره زمین بود! احتمالا برای دوچرخه تیوب نو بخرم و مسیر رو رکاب بزنم. خودش یه نیمچه گرم‌کردنی هم هست.
دوستم که گفتم با هم رفتیم (که اون دوست قبلی نیست، یه نفر دیگه‌اس. اون اولیه سربازیه و اتفاقا دیروز تولدش بود. پیچیده می‌شه وگرنه می‌گفتم که روز قبلش هم تولد دومیه‌اس.) دقیقا همین چند روز پیش شونه‌اش آسیب دید و تقریبا یه ماه باشگاه نمیاد. تو این مدت فرصت دارم خودم باهاشون آشنا بشم تا برگرده.
کف دستم از موقع کرونا (که هنوز نمی‌دونم بخاطر خود کروناست یا دو دوز واکسن سینوفارمی که زدم) اگزمای دیشیدروتیک داره و دونه می‌زنه. منم اکثر اوقات اذیت می‌شم و می‌ترکونمشون و زخم می‌شه. اوائل فکر می‌کردم بخاطر حساسیت به قلع باشه که تو سیم گیتار هست. منظقی هم بود چون هر وقت مسافرت دورتر می‌رفتم خبری از دونه نبود و فکر می‌کردم بخاطر دوری از گیتاره. این بار که برای امتحانا از مشهد داشتم برمی‌گشتم تا به گالیکش رسیدیم دونه‌ها هم شروع شدن. الان فکر می کنم که بخاطر حساسیت به رطوبت باشه. نمی‌دونم آزمایشی واسه فهمیدنش هست یا نه. دو بار هم دکتر دید و پماد داد که روزی دو سه بار بزنم ولی کی حوصله داره. درد تحمل‌کردن دونه‌ها کمتر از زحمت روزی سه بار پماد زدنه.
بهرحال، قراره روزهای فرد ساعت ۸.۵ تا ۱۰ برم باشگاه. یکم استرس داره چون می‌دونم قراره پدرم در بیاد. البته که استرس جدید بودن و بی‌خبری از اینکه قراره چی بشه رو ندارم چون یه چشمه‌هایی دیده‌ام از قبل.

### آپدیت: جلسه اول

همونجوری که پیش‌بینی کرده بودم: «این دیگه چه غلطی بود که کردم». از اولین بارِ دفعه پیش راحت‌تر بود و گرفتگی‌ها هم کمتر. شاید چون خودم شل گرفتم، شاید چون حرکت‌ها راحت‌تر بودن شاید هم چون اون موقع خیلی بی‌تحرک‌تر و ناآماده‌تر بودم. بیشتر از همه ماهیچه روی رانم گرفته و درد می‌کنه که می‌دونم بخاطر اسکات‌ها و wallball هاست. رفتنی با تاکسی رفتم و برگشتنی پیاده که یه ساعتی طول کشید.

![thigh muscles](@assets/images/crossfit/thigh-muscles.webp)
خلاصه که واستوس مدیالیس واسم نموند ولی خوبه. قابل تحمل، رضایت‌بخش و امیدبخشه.

### آپدیت: جلسه دوم

دوچرخه‌ام رو سرویس کردم. باهاش تقریبا ۲۰ دقیقه طول می‌کشه تا برسم. قبل تمرین بسکتبال بازی کردیم که مچ پام پیچ خورد. باقی جلسه بد نبود ولی خونه که اومدم دیدم وضع پام خرابه. جلسه بعد رو نمی‌رم که بهتر بشم بعد. دیگه آپدیت جلسه‌ای نمی کنم.

### آپدیت: تابستون

پام پیچ خورد، از اول مرداد دو هفته رفتم. یه بار تاسوعا بود و به دلیل نامعلومی (همه جا!) تعطیل. پنج‌شنبه بعدی‌اش دیر رسیدم چون زودتر می‌بندن و نمی‌دونستم. پنج‌شنبه بعدی‌اش برق رفته بود. رفتم و تارک بود کلا شهر.
آخرای مرداد هم انگشتم کوچیکه‌ی پای راستم شکست و خونه‌نشین شدم.
وزنم چندان تغییری نکرد اما ماهیچه و حس خوب و سالم بودن محسوس هست. مسیر یکم طولانیه.
